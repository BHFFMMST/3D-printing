# 3D printing radionica

<u>Ukratko o radionici:</u>

- Naziv radionice: Radionica 3D printanja za početnike
- Dužina radionice: 60-90 mintuta (zavisno od dinamike)
- Cilj radionice: Upoznavanje učesnika bez tehničkog predznanja sa tehnologijom 3D printanja
- Potrebne stvari za radionicu: funkcionalni 3D printer i filament

<u>Informacije o radionici</u>

Radionica na temu tehnologije 3D printanja ima za zadatak pružanje osnovne teoretske i praktične podloge na temu tehnologije 3D printanja. Radionica je prvenstveno namjenjena srednjoškolcima i studentima bez prethodne tehničke pozadine. Pored teoretskih stvari vezanih za tehnologiju 3D printanja, učesnici radionice će imati priliku da i uživo vide 3D printere i proces 3D printanja, od izrade kompjuterskog modela do gotovog predmeta. Na kraju radionice učesnici će kroz kviz imati priliku da provjere usvojeno znanje gdje će za najbolje učesnike biti upriličene i simbolične nagrade.

<u>Ishod radionice</u>

Od radionice se očekuje da učesnike upozna sa tehnologijom 3D printanja i da im približi i demistificira pojmove vezane za 3D printer i tehnologiju 3D printanja. Kroz teorijski uvod i niz praktičnih primjera učesnici će imati priliku da nauče hronologiju razvoja tehologije 3D printera, različitim tehnikama 3D printanja, o tome kako konkretno radi printer i koji sve tipovi 3D printera postoje, i finalno kako od ideje doći do isprintanog modela.

<u>Gradivo</u>

Da bi uspješno prenijeli znanje na učesnike radionice, i sami predavači trebaju da imaju određeni nivo znanja na ovom polju. Pored komunikacionih vještina, predavači trebaju da budu pobliže upoznati sa tehnologijom 3D printanja. Zbog svega navedenog predavačima se preporučuje da ponove svoje gradivo na ovu temu i možda nauče nešto novo. Dobro mjesto za to je na sljedećim linkovima.

The Ultimate Beginner's Guide to 3D Printing:

https://www.youtube.com/watch?v=GJ98Lydc54k&t=0s

A Beginner’s Guide to 3D Printing:

https://www.raise3d.com/academy/a-beginners-guide-to-3d-printing/

<u>Sadržaj radionice</u>

1. Pozdravljanje i predstavljanje (Mi smo ti i ti, radićemo to i to)
2. Šta će se raditi u današnjoj radionici (overview)
3. Kviz: Predstavljanje. (npr. Ko sam ja i šta je moj najupečatljiviji mind blown momenat)
4. Predstavljanje rada BH Futures fondacije
5. Uvod u tehnologiju 3D printanja
   1. Hronologija razvoja
   2. U suštini šta je to 3D printanje
   3. Prednosti i mane 3D printanja
   4. Šta sve ljudi rade sa 3D printerima (primjena 3D printanja)
6. Kako konkrento radi 3D printer. Pokazivanje dijelova
7. (pauza)
8. Live demo 3D printanja (Dizajniranje dijela + sliceovanje + pripremanje 3D printera + printanje)
9. KVIZ za nagradnu igru: Ko pobijedi dobija 3D printanu nagradu.



---

### Pozdravljanje i predstavljanje

Podešavnje radionice. 

Pro tip: Prije početka radionice provjeriti da li sve od opreme radi kako treba.

Dočekivanje učesnika

Možemo li početi?

Veliki pozdrav svima i dobro došli na radionicu 3D printanja za početnike.

Ovo ovdje je Y a ja sam X. Mi smo ti i ti...

### Kratak sadržaj radionice

U današnjoj radionici ćemo preći preko sljedećih tema

- Historijat tehnologije 3D printanja
- Tipovi tehnologija 3D printanja
- Tipovi 3D printera
- Prednosti i mane 3D printera i tehnologija
- **Kako radi 3D printer**
- **Kako poći od ideje i doći do gotovog 3D printa**
- Kako koristiti Ender 3 pro 3D printer
- Gdje naučiti više o ovim stvarima

### Icebreaker

Jedan od primjera:
**Reci svoje ime + tvoj najupečatljiviji mindblown momemant**

Zašto želimo da znamo tvoj mindblown momenat?
-Jer želimo da i danas budeš mindblown

Motivacija za ovaj *icebreak-er*, pored "zagrijavanja" učesnika i uspostavljanja komunijacije, je i to da se postavi neka referentna vrijednost oduševljenja prouzrokovanog učenjem novih stvari. Radionica je dizajnirana tako da na zanimljiv način predstavi tehnologiju 3D printanja i ako količina oduševljenja bude uporediva sa najvećim mindblown momentom, znamo da je radionica bila uspješna.

Naravno, ovo je samo sugestija, icebreaker može biti bilo šta.

### BH Futures fondacija

Šta je fondacija, čime se bavi, kako postati član fondacije.

### Uvod u tehnologiju 3D printanja

Okej, sve vrijeme pominjemo pojam 3D printanja ali nikako nismo dali jasnu definiciju 3D printanja. Pa šta je to 3D printanje?

U samoj suštini 3D printanje je proces proizvodnje trodimenzionalnih objekata. U većini slučajeva ti objekti su sačinjeni od plastike, s time da sa razvojom ove tehnologije spektar materijala koji se koriste postaje sve širi.  Pa tako imamo 3D printere koji koriste metale, beton, biološke elemente* pa čak i čokoladu.

Ono što je specifično za tehnologiju 3D printanja je to da ona spada u kategoriju **aditivne proizvodnje**. Ovo znači da se za izradu nekog predmeta *dodaju* materijali sloj po sloj, za razliku od substraktivne proizvodnje (kao na primjer kod tehnologije obrade materijala CNC mašinama) gdje se od početnog predmeta *skida* materijal kako bi se dobio željeni oblik.

Manje poznata činjenica je to da tehnologija 3D printanja relativno stara tehnologija. Prve ideje, odnosno fantazije o tehnologiji 3D printanja su predstavljane pedesetih godina prošlog vijeka u djelima naučne fantastike, gdje su 3D printeri predstavljani kao uređaji koji "nanose molekularni" sprej koji se stvrdnjava i formira bazu 3D oblika. Prvi konkretni eksperimenti sa ovom tehnologijom rađeni su ranih 70-tih godina dok je 1971 objavljen patent prvog uređaja koji je koristio topljeni vosak da stvori trodimenzionalni oblik.

Ipak, sve do 80-tih godina ova tehnologija je bila u relativno primitivnoj fazi, kada počinje ubrzani napredak u razvoju opreme i materijala namjenjenih za realizaciju ove tehnologije. 90-tih godina tehnologija 3D printanja počinje da privlači pažnju u raznim industrijama kao što su automobilska industrija i aeronautička industrija. U ovim godinama dolazi i do primjene tehnologije 3D printanja u medicinskoj industriji, gdje se ona koristi za 3D printanje funkcionalnih ljudskih organa koji su se koristili za transplataciju. 

Ovo je bio ogroman uspjeh u medicinskoj industriji ali ipak, to nije dovelo do sveopšte popularizacije tehnologije. Sve do 2000-tih tehnologija 3D printanja je bila relativno nepoznat pojam široj javnosti. 2008 godine je napravljen prvi samoreplicirajući 3D printer. Ovo znači da je 3D printer u mogućnosti da isprinta *neke* od svojih dijelova i komponenti. Kao što možete i zamisliti ovo je dozvolio vlasnicima printera da pomoću jednog printera naprave sebi drugi i treći...

Kroz narednih nekoliko godina tehnologija 3D printanja je postala zrelija, sofisticiranija i dostupnija za sve više ljudi. Kroz projekte i startupe kao što su RepRap, MakerBot, Prusa i Ultimaker 3D printeri su postali jeftini i pristupačni većini ljudi. Kroz posljednih nekoliko godina ova tehnologija je doživjela BOOM i sveopštu rasprostranjenost i zastupljenost u velikom broju primjena, od hobija, edukacije pa do industrije. Industrijski 3D printeri i 3D printeri sa naprednim mogućnostima su još uvijek relativno skupi, ali bez obzira na to, danas je na tržištu je moguće pronaći printere koji mogu zadovoljiti većinu potreba za poprilično pristupačnu cijenu. 

<u>Kako radi 3D printanje?</u>

U svojoj suštini, tehnologija 3D printanja se svodi na kontroliranom dodavanju materijala, sloj po sloj, kako bi se dobio željeni 3D oblik. Cijeli proces počinje od 3D modela koji se najćešće konstruiše korištenjem CAD softvera ali može nastati i kao rezultat 3D skeniranja. Nakon što imamo 3D model sa kojim smo zadovoljni, model ubacujemo u posebni softver kojeg zovemo *slajser*. Slajser ima ulogu da 3D model pretvori u niz putanja koje će pratiti ekstruder 3D printera. Fajl u kojem su sadržane putanje koje će slijediti 3D printer se zove G-code. Ovaj fajl se šalje na 3D printer i time se započinje proces 3D printanja. 

<u>Tehnologije 3D printanja</u>

Postoje razne tehnike 3D printanja ali svakoj je zajedničko to da model stvaraju sloj po sloj. Svaka od tehnika se međusobno razlikuje od ostalih po tipu materijala kojeg korisiti, finišu 3D modela, cijeni i vremenu potrebnom za izradu modela.

Pa su tako neke od najzastupljenijih tehnika FDM, SLS, SLM i DLP. Kratko ćemo preći preko svake od tehnika i osvrnuti se na njihove značajke.

**FDM ili Fused Deposition Modelling** je jedna od najćešćih tehnika u hobi 3D printerima i većina 3D printera koje vidite se bazira na ovoj tehnici. U ovoj tehnici, slojevi koji čine model su dobijeni topljenjem materijala u željeni oblik. Ekstruder, odnosno uređaj koji topi materijal i izbacuje ga kroz svoju mlaznicu, je fiksiran na pokretnu glavu. Ekstruder se kreće u prostoru i tako slaže istopljeni materijal, sloj po sloj. Materijali koji se najćešće koriste u ovoj tehnici su razni tipovi plastike, uglavnom ABS plastika ili PLA plastika. Više riječi o ovoj tehnologiji i njenim specifičnostima će biti riječi u nastavku.

Naredna tehnika je **SLM ili Selective Laser Melting**. Ova tehnika koristi lasere velike snage koji tope i tako spajaju metalni prah na kojeg je laser fokusiran. Fokus lasera se pomjera i "crta" željeni oblik u spremniku sa metalnim prahom. Nakon što se završi iscrtavanje oblika sloja, ponovno se nanosi sloj metalnog praha i nastavlja se crtanje. Tako se trenuno iscrtani sloj spaja sa prethodnim slojem. Ova tehnika 3D printanja omogućava da se naprave metalni 3D modeli koji se ne bi inače mogli dobiti konvencionalnim metodam obrade ili izljevevanja metala.

Pored SLM tehnike imamo i **SLA odnosno Stereolitografsku** tehiku 3D printanja. Ova tehnika također koristi lasere, mada u ovom slučaju najćešće ultra-ljubičaste lasere koji, umjesto po metalnom prahu, crtaju po smoli koja se stvrdnjava u kontaktu sa svjetlošču UV frekvencija.

I na kraju, preostaje nam još **DLP odnosno Digital Light Processing** tehnika koja je slična SLA tehnici po tome što koristi svjetlosno osjetljivu smolu kao materijal ali se razlikuje po tome što ne korisit lasere nego posebne svjetlosne projektore. Ovi projektori formiraju projekciju željenog oblika sloja. Zbog ove osobine, za razliku od SLA tehnike, moguće je generisati cijeli sloj u jednom koraku, bez potrebe da se oblik "crta" konturu po konturu. Zbog ovoga, ova tehnika je brža u odnosu na prethodne dvije.

<u>Šta sve ljudi printaju</u>

Primjeri šta se ljudi printaju. Slike/videi nekih od interesantnih primjena tehnologije 3D printanja. 

<u>Prednosti i mane 3D printanja</u>

Do sada smo već pomenuli neke od prednosti koje se vezuju za tehnologiju 3D printanja.

(**Fleksibilan dizajn modela**) Prva i najveća prednost ove tehnologije je to što može proizvesti oblike koje druge tehnologije jednostavno nisu u mogućnosti. 3D printanje nas oslobađa limitacija koje se vezuju uz konvencionalne metode proizvodnje i dozvoljava nam da generišemo kompleksne modele koje bi bilo nemoguće proizvesti na neki drugi način.

(**Brzo prototipiranje**) Pored ovoga, tehnologija 3D printanja je relativno brza i omogućava nešto što zovemo brzo prototipiranje. Kad kažemo da je brza, mislimo na vrijeme potrebno za realizaciju od nastanka ideje do gotovog modela. Modeli mogu biti isprintani u periodu od nekoliko sati, što uveliko ubrzava proces prototipiranja i dozvoljava efikasniji i brži proces stvaranja novih proizvoda.

(**Proizvodnja po potrebi**) Za razliku od drugih metoda, 3D printanje ne zahtijeva mnogo skladišnog prostora  jer je modele moguće printati po potrebi. 3D kompjuterski modeli se čuvaju u digitalnoj arhivi, a printanje se obavlja samo kada je to potrebno. Izmjene 3D kompjuterskih modela su praktički bez troška jer zahtijevaju samo da ponovno isprintate promijenjeni model.

(**Različiti materijali**) Iako je plastika najčešći materijal koji se koristi u tehnologiji 3D printanja, moguće je koristiti i različite legure metala. S time da plastika posjeduje prednosti zbog odnosa težine i izdržljivosti. Pored plastike, moguće je koristiti i materijali koji mogu zadovoljiti uslove fleksibilnosti, toplotne otpornosti ili otpornosti na vodu i druge hemikalije.

(**Efikasna proizvodnja**) Tehnologija 3D printanja je jako efikasan način proizvodnje jer minimizira gubitke povezane sa izradom dijelova. Izrada dijelova korištenjem ove tehnologije zahtjeva samo materijal neophodan za izradu samog dijela, sa malo ili nimalo gubitaka.

(**Relativno niska cijena**) Zbog ovoga i zbog činjenice da 3D printanje štedi vrijeme, cijena za izradu nekog modela se znatno smanjuje. 3D printeri mogu biti podešeni i pušteni da obavljaju proces bez potrebe za operatorima koji bi bili sve vrijeme uz printer.

(**Pristupačnost**) Zadnja ali ne i manje važna u nizu prednosti je to što je tehnologija 3D printanja pristupačna gotovo svima. 3D printere solidnih perfomansi je moguće pronaći za relativno niske cijene a ukoliko nam je neophodan skuplji tip printera, moguće je koristiti i servise koji će nam obaviti posao bez potrebe da nabavljamo skupu opremu. 

Kao i sve stvari na svijetu, ni tehnologija 3D printanja nije savršena.

(**Male serije modela**) Jedan od najvećih nedostataka tehnologije 3D printanja je nemogućnost printanja velikog broja primjeraka u kratko vrijeme. Za razliku od konvencionalnih metoda izrade plastičnih dijelova, kao što je brizganje plastike, izrada izrada jednog 3D printanog dijela uvijek traje isto vrijeme, bez obzira na količinu primjeraka koji se proizvode. Ova činjenica je jako nepogodna u kontekstu serijske proizvodnje dijelova jer sa povećanjem broja primjeraka cijena i vrijeme neophodno za proizvodnju ne opada, kao kod tehnike brizgana plastike.

(**Struktura 3D modela**) Kao što smo više puta pomenuli do sada, svi 3D printani dijelovi se generišu sloj po sloj. Iako su ovi slojevi međusobno spojeni, veza između dva sloja ima nešto slabiju čvrstoću od samih slojeva. Ovaj problem je naglašeniji kod FDM printera jer su slojevi uglavnom viši u odnosu na druge thenike. Zbog ove činjenice, način orijentacije 3D printa može da utiče na sveukupnu čvrstoću i otpornost printa.

(**Ograničena veličina modela**) U većini slučajeva, 3D print mora da bude manji od samog 3D printera, što znači da je maksimalna veličina 3D modela uvjetovana dimenzijama 3D printera. Veliki broj hobi 3D printera ima zapreminu printanja ispod 40 kubnih centimetara tako da svi dijelovi koji se dobiju korištenjem ovih printera moraju da budu manji od toga. Ovaj nedostatak se rješava printanjem više manjih dijelova koji se poslije spajaju, ali naravno za ovo je potrebno dodatno vrijeme i trud.

(**Naknadna obrada**) Iako kod većine primjena finalna obrada 3D printova nije neophodna, postoje situacije kada se postprocesiranje ne može izbjeći. Na primjer, kod SLA tehnik, 3D printove je neophodno oprati od smole i nad njima primjeniti poseban proces koji osigurava potpuno stvrdnjavanje smole. Čak i kod FDM printova često je neophodno skinuti support materijal koji je neophodna u procesu 3D printanja kako bi se izbjeglo "printanje u po zraku".

Sada kada smo završili sa prednostima i manama 3D printanja i dobili solidnu teoretsku podlogu na ovu temu, možemo preći na praktičnije stvari.

### Kako konkretno radi 3D printer

Ovo što vidite ispred vas je FDM 3D printer. Konkretno ovaj printer se zove **Ender 3 Pro**

Konkretno ovaj printer je baziran na originalnom Prusa dizajnu. Pored ovih izvedba FDM printera imamo delta izvedbu i polarnu izvedbu. Sve ove izvedbe su bazirane na istoj FDM tehnici, a jedina razlika je u načinu realizacije kretanja ekstrudera. Kao što vidite ovaj (kartezijski) printer, za kretanje glave ekstrudera  po osama koristi aktuatore koji se kreću po istim osama. Delta i polarni 3D printeri koriste nešto drugačiji sistem kretanja ekstrudera, mada ove razlike nemaju prevelik utjecaj na finalni ishod printa.

*Pokazati dijelove 3D printera:

- Ram, ose printera, stepper motori, napojna jedinica
- Ekstruder, nozla (dizna), cooler
- Korisnički interfejs printera, elektronika
- Radna podloga
- Filament

Predavač bi u ovom dijelu trebao da pokaže svaki od nabrojanih dijelova printera i da objasni koja je uloga tih dijelova u procesu 3D printanja.

Sada kada znamo kako tačno funkcioniše 3D printer, pređimo na to kako ga koristiti. Napraviti ćemo jednu kratku demonstraciju procesa od samog početka pa do gotovog printa.

*(Ali prije nego što počnemo sa ovom demonstracijom možemo napraviti kratku pauzu. (Da se učesnici odmore i da se predavači pripreme za demonstraciju))

### LIVE DEMO procesa 3D printanja

Okej, recimo da u glavi imam ideju da napravim 3D print, recimo da u glavi zamišljam neku finu medalju ;)

Da bi opšte mogli razmišljati o tome da isprintamo ovu medalju, prvo je neophodno da svoju ideju pretvorimo u kompjuterski 3D model. Za te potrebe koristimo razne CAD softvere odnosno Computer Aided Design softvere. Većina 3D CAD sotvera radi istu stvar, pomaže nam da napravimo 3D modele. Spektar ovih softvera je veliki i varira od njihove primjene. Imamo CAD softvere koji se koriste isključivo za mehaničke konstrukcije ali i softvere koji se koriste za samo za takozvani organski 3D dizajn. Neki od poznatih CAD softvera su: Solidwokrs, Autodesk Inventor, .... 

###### 3D modeliranje

Za ovu demonstraciju, mi ćemo koristiti besplatni online CAD softver koji se zove [ThinkerCAD](https://www.tinkercad.com/). 

*Kratka demonstracija funkcionalnosti thingiverse-a

Kao što vidite u ovom softveru možemo dodavati razne elemente, mijenjati veličinu i tako dalje. Korištenjem ovoga možemo bilo koji element koji možemo zamisliti. 

Pošto ovo nije radionica 3D modeliranja, radi uštede vremena, importovati ćemo već gotov 3D model medalje kojeg smo prethodno napravili. Model 

 Pored toga, na 3D medalju ćemo napisat datum i našu lokaciju, čisto kako bismo demonstrirali mogućnosti personalizacije dizajna.

###### Slicing

Nakon što smo zadovoljni sa dizajnom, 3D model ćemo eksportovati u .stl formatu koji je standardni format za 3D printere. Naš naredni korak je slajsovanje 3D modela kojeg smo napravili.

Kao što smo već rekli, slajsovanje 3D modela njegov oblik pretvara u niz putanja koje se šalju na 3D printer. Za slajsovanje koristimo Cura softver.

Kao što vidite ovdje imamo mnogo parametara ali neki od najbitniji parametara su:

- Infill: Ovaj parametar određuje količinu plastike koja će se nalaziti u unutrašnjem dijelu 3D modela. Nekad nije potrebno imati 3D model koji je u potpunosti ispunjen plastikom. Ovo nam pomaže da uštedimo materijal, smanjimo masu printa i ubrzamo vrijeme izrade.
- Debljina jednog sloja: Već nekoliko puta smo rekli da se proces 3D printanja izvršav sloj po sloj. Debljina sloja je parametar koji određuje upravo debljinu jednog sloja. Ovaj parametar je bitan jer direktno utiče na rezoluciju 3D printa. Drugim riječima, ovaj parametar određuje koliko će 3D print biti hrapav i naboran zbog slojeva ali i to koliko će se ukupno vremena i plastike potrošiti.
- Debljina ljuske sloja, kao što i samo ime kaže, određuje koliko debela će biti vanjska ljuska 3D modela.
- Support je materijal koji služi da omogući printanje dijelova 3D printa koji ispod sebe nemaju nikakvu podlogu. Kao što znamo, FDM printeri ne mogu printati bez da materijal izbacuju na neku podlogu. U određenim situacijama, 3D modeli zahtjevaju upravo to. Da bi se izbjeglo printanje "po zraku", stavlja se  support materijal koji odstranjuje u završnoj fazi obrade. *Dati ilustrativan primjer.

###### Puštanje 3D printa

Puštanje eksportovanog modela na 3D printer. Eksportovani G-Code koristiti na konkretnom printeru.

### Šta smo danas naučili

Na slajdu prezentacije se nalazi spisak stvari koje su učesnici trebali naučiti. Zajedno sa učesnicima proći preko ti stvari i ukratno ponoviti gradivo.

### Završni kviz

Finalna provjera znanja za sve učesnike.

Pobjednik kviza dobija medalju koja proizvedena tehnologijom 3D printanja. Kviz bi trebao da traje baš onoliko vremena koliko je neophodno za printanje medalje.

---

#### Pro tips:

